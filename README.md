# Web-sovellus biisinkirjoittajille ja artisteille musiikin jakamiseen

Biisinkirjottajille ja artisteille suunnattu sovellus/sivusto, jossa voi jakaa omia kappaleita, ideoita ja artistiprofiileja.
Käyttäjät voivat luoda sivustolle profiilin, jossa voivat kertoa tietoja itsestään ja harjottamistaan musiikkityyleistä, seurata muita käyttäjiä, julkaista kappaleita/demoja sekä lisätä profiilissaan linkkejä omille viralliselle artistisivustoilleen tai muihin sosiaalisiin medioihin. Käyttäjät voivat kuunnella, antaa palautetta ja arvioida muiden käyttäjien jakamaa musiikkia. Käyttäjiä ja kappaleita voi etsiä tiettyjen genrejen tai piirteiden avulla. Mahdollisia piirteitä voisivat mm. olla kappaleen tempo, tunnelma, esityskieli, kuuntelukerrat tai arviot.


Laajennettu idea: Remix-ominaisuus

Tämä on hieman laajempi idea, jonka toteuttaminen on todennäköisesti liian työläs ja haastava tämän kurssin puitteissa. Remix-ominaisuus voisi toimia seuraavalla tavalla: sen sijaan, että artisti julkaisee kappaleen tai musiikkileikkeen yhtenä äänitiedostona, on julkaistussa musiikkileikkeessä mukana kaikki sen raidat erillisinä äänitiedostoina. Muut käyttävät voivat valita soivat raidat kappaletta kuunnellessaan sekä myös kopioida tai "remixata" muiden käyttäjien kappaleita: lisätä uusia raitoja, jättää haluamansa määrä alkuperäisiä raitoja pois ja luoda tällä tavalla uusia versioita kappaleista tai tuottaa jopa käytännössä uusia kappaleita. Sivustolla pitäisi olla jonkinlainen työkalu sen seuraamiseen, keiden kaikkien artistien raitoja ja kuinka paljon on jokaisessa uudessa luodussa remixissä. Sivustolla pitäsi myös olla työkaluja raitojen klippaamiseen ja muokkaamiseen. Teknisten haasteiden lisäksi remix-ominaisuus olisi todennäköisesti myös tekijänoikeudellinen painajainen toteutuessaan.
